{
  "title" : "Алгоритмічне забезпечення завадостійкості багатоколірних штрихкодових знаків на основі поля GF(p)" ,
  "authors" : "Сулема, Є. С.Онай, М. В.Дичка, А. І." ,
  "keywords" : "багатоколірні штрихові коди, багатозначний код Гемінґа, автоматична ідентифікація, multi-colored bar codes, multi-valued Hemming code, automatic identification, многоцветные штриховые коды, многозначный код Хэмминга, автоматическая идентификация" ,
  "year" : 2021,
  "publisher" : "Наукові вісті КПІ: міжнародний науково-технічний журнал, № 1(132)" ,
  "abstract" : "Проблематика. Останніми роками є стійка тенденція використання багатоколірних штрихових кодів. Водночас підвищується інформаційна щільність подання даних у порівнянні з чорно-білими штриховими\nкодами. Однак процеси розпізнавання та декодування штрихкодових зображень ускладнюються. Тому для\nнадійного зчитування з об’єкта багатоколірних штрихових кодів необхідно забезпечити завадостійкість\nштрихкодових знаків (ШК-знаків) – мінімальних структурних одиниць штрихкодового зображення.\nМета дослідження. Розробити методики синтезу символік багатоколірних штрихових кодів, які мають завадостійкість на рівні ШК-знаків.\nМетодика реалізації. Зазначена мета досягається застосуванням багатозначних неповних кодів Гемінґа як\nоснови ШК-знаків. Цифровий еквівалент ШК-знака є кодовим словом багатозначного коду Гемінґа, в якому\nоперації кодування-декодування виконують за правилами скінченного поля виду GF(p).\nРезультати дослідження. Запропоновано завадостійкі багатоколірні штрихові коди, в яких на рівні ШК-знаків забезпечується виправлення однократних спотворень елементів/помилок і виявлення значної кількості\nбагатократних спотворень. Оцінено завадостійкість багатоколірних ШК-знаків.\nВисновки. Запропонована методика синтезу символік багатоколірних штрихових кодів дає змогу створювати штрихові коди з поліпшеними характеристиками завадостійкості, що забезпечує надійність процесів\nзчитування багатоколірних штрихкодових зображень у системах автоматичної ідентифікації.\nКлючові слова: багатоколірні штрихові коди; багатозначний код Гемінґа; автоматична ідентифікація." ,
  "content_00" : "Вступ" ,
  "content_01" : "Ефективність застосування штрихкодової\nтехнології подання та введення даних до обчислювальної системи зазвичай визначається двома\nфакторами: швидкістю оброблення штрихкодових зображень і надійністю зчитування даних [1, 2]. Специфічною рисою штрихкодових\nзображень є те, що штрихкодові елементи можуть зазнавати спотворень на всіх етапах їхнього\nжиттєвого циклу: виготовлення штрихкодової\nпозначки (ШК-позначки), її зберігання та експлуатації [3–5]. " ,
  "content_02" : "Причинами спотворень штрихкодових\nелементів під час виготовлення багатоколірного штрихкодового зображення є: особливості\nзчеплення барвників/фарб із поверхнею носія\n(згортання чи розпливання фарби); змішування кольорів на межі сусідніх елементів; деформація носія тощо. Під час тривалого зберігання\nШК-позначки можлива поява неконтрастності\nвнаслідок старіння барвників і носія. У процесі\nексплуатації штрихкодове зображення може зазнавати забруднення чи механічних ушкоджень\n[6–8], тому багатоколірні штрихкодові зображення повинні мати завадостійкість. Забезпечити завадостійкість можливо, якщо до вхідних\nданих, що підлягають поданню у штрихкодовій\nформі, застосовувати коректувальний код, який\nвиправляє помилки (спотворення елементів\nштрихкодового зображення). Оскільки структурно ШК-позначка складається зі штрихкодових знаків (ШК-знаків) [9, 10], то для надійності\nзчитування даних слід проєктувати багатоколірні штрихкодові зображення так, щоб завадостійкість забезпечувалась не лише на рівні всієї\nШК-позначки, а й на рівні ШК-знаків." ,
  "content_03" : "Найбільш імовірною є поява однократних\nпомилок/спотворень у ШК-знаках. Для того\nщоб ШК-знак був завадостійким із можливістю\nвиправлення однократної помилки, необхідно,\nщоб вектор ШК-знака був кодовим словом\nкоректувального коду з кодовою відстанню\nd = 3 [11]. Оскільки ШК-знаки – багатоколірні, то необхідно застосовувати багатозначний\nкоректувальний код. Таким коректувальним\nкодом може бути багатозначний код Гемінґа,\nякий називають q-им кодом Гемінґа (q > 2) [12]." ,
  "content_04" : "Постановка задачі" ,
  "content_05" : "Для ефективного контролю помилок під\nчас зчитування ШК-позначок багатоколірних\nштрихових кодів необхідно, щоб на рівні\nІНФОРМАЦІЙНІ ТЕХНОЛОГІЇ, СИСТЕМНИЙ АНАЛІЗ ТА КЕРУВАННЯ 51\nШК-знаків забезпечувалось не лише виправлення однократних помилок, а й виявлення\nпомилок більшої кратності. Таку можливість\nможуть надавати лише неповні багатозначні\nкоди Гемінґа, оскільки повні коди цього не забезпечують.\nТож необхідно розв’язати задачу синтезу символік багатоколірних штрихових кодів\nіз виправленням однократних і виявленням багатократних помилок у ШК-знаках на основі\nнеповних багатозначних кодів Гемінґа." ,
  "content_06" : "Синтез символіки багатоколірного завадостійкого штрихового коду на основі q-го\nкоду Гемінґа" ,
  "content_07" : "Нехай необхідно створити символіку завадостійкого багатоколірного матричного штрихового коду з параметрами q, s, де q – кількість\nвикористовуваних кольорів для розфарбовування елементів ШК-знака; s – кількість елементів\n(комірок, чарунок) у ШК-знаках (рис. 1)."
}